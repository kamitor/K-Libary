
Functie­omschrijving

  

Ben jij een goede netwerker en verbinder?

  

Heb je affiniteit met het onderwerp digitalisering en wil je je inzetten voor de samenwerking in onze directie. Dan ben jij degene die wij zoeken bij de Rijksinspectie digitale infrastructuur.

  

De digitalisering van de maatschappij neemt toe. In steeds meer sectoren, zoals telecom en energie ontstaan nieuwe kansen en risico’s door die digitalisering. De dienstverlening is daarbij meer en meer afhankelijk van netwerken en informatietechnologie. Maar netwerk -en informatiesystemen zijn kwetsbaar. Organisaties die essentiële diensten aanbieden of digitale diensten leveren moeten hun business continuity en cybersecurity op orde hebben.

  

Op dit moment zijn bovengenoemde zaken in Nederland onder meer wettelijk geregeld via de Wet beveiliging netwerk- en informatiesystemen, de Telecommunicatiewet en de Wet digitale overheid. Allemaal wetten waarop de RDI toezichthouder is. Die wetten komen weer voort uit Europese richtlijnen en verordeningen, zoals de NIB richtlijn, de EECC en de eIDAS verordening. Dit hangt allemaal weer samen met meer regelgeving voor de digitale infrastructuur, met afkortingen als de CSA, de CRA of de AIA.

  

Al die regels vragen om implementatie in het toezicht en zorgen ervoor dat er verbanden en overlap ontstaan. Dat betekent ook weer dat samenwerking in de uitvoering van die regels steeds noodzakelijker wordt voor toezichthouders. Die samenwerking wordt complexer en vraagt om overzicht en uitwerking, zowel nationaal als Europees. Er moeten samenwerkingsverbanden worden opgezet en onderhouden, gezamenlijke producten worden ontwikkeld en afspraken worden gemaakt. Ook moeten al die nieuwe regels vanuit Europa worden geïmplementeerd in Nederlandse wetgeving en bij de Toezichthouder. Dat vraagt veel afstemming tussen alle betrokken partijen, zowel bij de overheid als in de markt. Daar hebben we hulp bij nodig.

  

In onze directie Digitale Weerbaarheid is een nieuwe functie ontstaan voor een adviseur. Je krijgt dan ook de ruimte om deze functie deels zelf vorm te geven. Je creëert voor het management het overzicht van de lopende strategische vraagstukken. Je bent analytisch, je bent vaardig met stakeholdermanagement en je hebt er plezier in om overzicht te creëren in een complexe omgeving. Je zorgt voor een goed netwerk, je weet wie je moet spreken om bij te blijven op de laatste ontwikkelingen en weet deze om te zetten naar advies voor het management. Je neemt initiatief en ziet en pakt kansen om de samenwerking binnen onze directie voortdurend te verbeteren. Niet voor niets is jouw functie naast het managementteam geplaatst.

  

Je werkt in een team van mensen die samen het toezicht inrichten rondom de continuïteit en veiligheid van vitale netwerken en processen en de veilige en betrouwbare werking van digitale -en vertrouwensdiensten.

  

Samen met coördinerend inspecteurs en andere adviseurs op het gebied van toezichtbeleid of juridische zaken pak jij de uitdagingen op die wij de komende jaren op dat gebied hebben.

  

Functie-eisen

  

- Je hebt een bestuurskundige, sociaal-economische of andere toepasselijke academische opleiding dat ondersteunend is aan de vaardigheden die nodig zijn voor de functie.
- Je bent creatief en omgevingsbewust.
- Je beschikt over een visie en durf.
- Je bent sterk in analyse en oordeelsvorming.
- Je kunt organiseren en projectmatig werken.
- Je beschikt over goede mondeling en schriftelijke vaardigheden.
- Je hebt voor de functie relevante ervaring en kennis van beleid, toezicht en governance/samenwerkingsvraagstukken.
- Je hebt een goed gevoel voor politieke en bestuurlijke verhoudingen en affiniteit met digitalisering.

  

Heb jij het vermogen om snel in deze rol te kunnen groeien? Ook als je niet helemaal voldoet aan het profiel en de functie-eisen, maar wel beschikt over het enthousiasme en de kunde om je in de toekomst zo te ontwikkelen, nodigen we je uit om te reageren. We komen graag met je in contact!

  

Competenties:

  

- Analyseren
- Overtuigingskracht
- Organisatiesensitiviteit
- Flexibiliteit
- Netwerken
- Plannen-en-organiseren
- Creativiteit

  

Arbeids­voorwaarden

  

- Salaris­niveau

  

schaal 11